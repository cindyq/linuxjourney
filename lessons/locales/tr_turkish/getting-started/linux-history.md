#Tarihçe

## Ders İçeriği

Merhaba Çaylak! Göründüğü kadarıyla Linux olarak bilinen bu muhteşem dünyaya adım atmaya karar verdin. En iyisi kemerini sıkı bağla, önünde güzel ve keyifli bir yol olacak! Benim adım Penguen Pete, sana bu yolculukta rehberlik etmek üzere buradayım. Haydi Linux hakkında biraz bilgi vererek başlayalım.

Linux'un nasıl ortaya çıktığını öğrenmek için en başa, 1969 yılına, yani Bell Laboratuvarları'ndan Ken Thompson ve Dennis Ritchie'nin UNIX işletim sistemini geliştirdiği yere gidelim. O zamanlar daha taşınabilir olması için C'de tekrar yazılmıştı ve sonunda yaygın kullanılan bir işletim sistemi haline gelmişti.

On yıl kadar sonra, Richard Stallman Hurd adlı GNU çekirdeği olan GNU (GNU is Not UNIX - GNU Unix Değildir) projesi üzerinde çalışmaya başlamıştı ve ne yazık ki bu proje hiçbir zaman tamamlanamadı. Bir özgür yazılım lisansı olan GNU Genel Kamu Lisansı (GPL: General Public License), bu çalışmanın bir sonucu olarak ortaya çıktı.

Çekirdek, işletim sisteminin en önemli parçasıdır, donanımın yazılımla konuşmasına olanak sağlar. Ayrıca daha pek çok şey yapar fakat derinliklerini başka bir derste ele alacağız. Şimdilik, çekirdeğin sisteminizde meydana gelen nerdeyse her şeyi kontrol ettiğini bilmeniz yeterli.

Bu süre içerisinde BSD, MINIX vb. gibi başka çalışmalar da UNIX benzeri sistemler olarak geliştirildi. Buna rağmen tüm bu UNIX benzeri sistemlerin ortak noktası tümleşik bir çekirdek eksikliğiydi.

Daha sonra 1991'de Linus Torvalds adında genç bir adam bugün Linux çekirdeği olarak bildiğimiz şeyi geliştirmeye başladı.

## Alıştırma

Ek Okumalar:
<li><a href='https://www.gnu.org/home.tr.html'>GNU</a></li>
<li><a href='https://tr.wikipedia.org/wiki/Ken_Thompson'>Ken Thompson</a></li>
<li><a href='https://stallman.org/'>Richard Stallman</a></li>
<li><a href='https://tr.wikipedia.org/wiki/Linus_Torvalds'>Linus Torvalds</a></li>

## Quiz Sorusu

Linux çekirdeğini kim geliştirdi?

## Quiz Cevabı

Linus Torvalds
