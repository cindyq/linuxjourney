# Tarihçe

## Ders İçeriği

Merhaba! Görünene göre Linux olarak bilinen bu muhteşem dünyaya adım atmaya karar verdin. En iyisi kemerini sıkı bağla, çünkü uzun ve zorlu bir yolculuk olacak. Benim adım Penguen Pete, sana bu yolculukta rehberlik yapmak üzere buradayım. Haydi Linux hakkındaki hikayeyle yavaş yvaş başlayalım.

Linux'un başlangıç hikayesini öğrenmek için 1969'lara yani Bell Laboratuvarları'ndan Ken Thompson ve Dennis Ritchie'nin UNIX işletim sistemini geliştirdiği zamanlara gidelim. O zamanlar daha taşınabilir olması için C'de tekrar yazılmıştı ve sonunda yaygın kullanılan bir işletim sistemi haline gelmişti.

On yıl kadar sonra, Richard Stallman GNU (GNU is Not UNIX - GNU Unix Değildir) projesi üzerinde çalışmaya başlamıştı. Hurd olarak adlandırılan GNU çekirdeği maalesef hiç tamamlanmadı. Bir özgür yazılım lisansı olan GNU Umumi Lisansı (General Public License (GPL)), bu çalışmanın bir sonucu olarak ortaya çıktı.

Çekirdek, işletim sisteminin en önemli parçasıdır, donanımın yazılımla konuşmasına olanak sağlar. Ayrıca daha pek çok şey yapar fakat derinliklerini başka bir derste ele alacağız. Şimdilik, çekirdeğin sisteminizde meydana gelen nerdeyse her şeyi kontrol ettiğini bilmeniz yeterli.

Bu süre içerisinde BSD, MINIX vb. gibi başka çalışmalar da UNIX benzeri sistemler olarak geliştirildi. Buna rağmen tüm bu UNIX benzeri sistemlerin ortak noktası tümleşik çekirdek eksikliğiydi.

Daha sonra 1991'de Linus Torvalds, bugün Linux çekirdeği olarak bildiğimiz şeyi geliştirmeye başladı.

## Alıştırma

Ek Okumalar:
<li><a href='https://www.gnu.org/home.en.html'>GNU</a></li>
<li><a href='https://en.wikipedia.org/wiki/Ken_Thompson'>Ken Thompson</a></li>
<li><a href='https://stallman.org/'>Richard Stallman</a></li>
<li><a href='https://en.wikipedia.org/wiki/Linus_Torvalds'>Linus Torvalds</a></li>

## Quiz Sorusu

Linux çekirdeğini kim geliştirdi?

## Quiz Cevabı

Linus Torvalds
