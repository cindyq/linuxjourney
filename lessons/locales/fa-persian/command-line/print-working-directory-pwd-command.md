# pwd (دایرکتوری جاری را چاپ کن)

## محتویات درس

در لینوکس همه چیز فایل است و هرچقدر به اعماق لینوکس نزدیک‌تر شویم، با این مسأله بهتر آشنا خواهید شد. هر فایلی هم در یک سیستم لینوکسی جایگاهی در درخت دایرکتوری ترتیبی دارد. اولین دایرکتوری هم اسم درخوری به نام روت یا دایرکتوری ریشه دارد. ما در LinuxJourney، برای ملموس‌تر بودن بیشتر از روت استفاده می‌کنیم. دایرکتوری روت، شامل فایل‌ها و فولدرهای بسیار زیادی می‌شود که هر کدام از آن‌ها هم به خودی خود شامل فولدرها و فایل‌های دیگری هستند. اینجا مثالی از یک درخت دایرکتوری را مشاهده می‌کنید:

```
/
|-- bin
|   |-- file1
|   |-- file2
|-- etc
|   |-- file3
|   `-- directory1
|       |-- file4
|       `-- file5
|-- home
|-- var
```

جایگاهی که هر فایل یا دایرکتوری دارد را به عنوان مسیر یا path می‌شناسیم. اگر پوشه‌ای دارید که نامش home است و داخل آن فولدر دیگری با نام pete و داخل آن هم پوشه‌ای با نام Movies دارید، مسیر آن شبیه این خواهد بود: ‎/home/pete/Movies ساده بود! نه؟

گشت و گذار در فایل‌سیستم درست مانند زندگی واقعی که دانستن اینکه «الان کجایید» مهم است، می‌تواند راه‌گشا باشد. به همین خاطر دستوری با نام pwd که مخفف print working directory است برای شما در نظر گرفته شده است. این فرمان به شما نشان می‌دهد که اکنون دقیقاً در چه جایی از فایل‌سیستم قرار دارید و آن را از دایرکتوری روت به بعد، نمایش می‌دهد.

```$ pwd```

بد نیست همین الان دستور بالا را امتحان کنید و ببینید که کجایید. اگر مسیر را عوض نکرده باشید، احتمالاً در مسیر خانگی‌تان هستید.

## تمرین

تمرینی برای این درس نیست.

## سؤال آزمون

چطور می‌توانم مسیرِ دایرکتوری در آن قرار دارم را پیدا کنم؟

## پاسخ آزمون

pwd
