# کرنل لاگینگ

## محتویات درس

**/var/log/dmesg**

در زمان راه‌اندازی، سیستم شما اطلاعاتی در خصوص کرنل را لاگ یا گزارش می‌کند. این اطلاعات در خصوص راه‌اندازهای سخت‌افزاری، اطلاعات کرنل، وضعیت سیستم در حین راه‌اندازی و غیره است. این فایلِ لاگ، در مسیر ‎/var/log/dmesg در دسترس است و با هر بار راه‌اندازی سیستم، از نو نوشته می‌شود. شاید اکنون فکر کنید که این فایل آنقدر هم به کارتان نخواهد آمد، اما ارزش آن را اگر در حین راه‌اندازی سیستم به مشکل برخوردید و یا سخت‌افزاری مشکل پیدا کرد، خواهید دانست. برای مشاهده‌ی این لاگ می‌توانید از فرمان dmesg استفاده کنید.

**/var/log/kern.log**

یک لاگ دیگر که حاوی اطلاعات کرنل است در فایل ‎/var/log/kern.log قرار دارد. این فایل شامل گزارشی از اطلاعات کرنل و رخدادهای سیستمی است و همچنین خروجی dmesg را لاگ و ثبت می‌کند.

## تمرین

به لاگ‌های dmesg و kern یک نیم‌نگاهی بیندازید. چه تفاوت‌هایی در این دو لاگ می‌بینید؟

## سؤال آزمون

چه دستوری برای مشاهده‌ی پیام‌های راه‌اندازی کرنل می‌تواند مورد استفاده قرار بگیرد؟

## پاسخ آزمون

dmesg
