# ترتیب/سلسه‌مراتب فایل‌سیستم

## محتویات درس

تا اینجا بایستی با ساختار دایرکتوری و سیستمِ خود آشنا شده باشید. فایل‌سیستم‌ها با توجه به نوع ساختارشان، متفاوتند ولی اغلب آن‌ها به استانداردهای ترتیبی فایل‌سیستم، پایبند هستند.

فرمان **ls -l /‎** را اجرا کنید و ببینید که چه دایرکتوری‌هایی در زیر روت جای خوش کرده‌اند. با وجود اینکه ممکن است خروجی شما با مال من متفاوت باشد، ولی اغلب آن‌ها باید شبیه به یکدیگر باشند.

+ / – دایرکتوری روت که سلسله‌مراتب کل سیستم را شامل می‌شود و هر چیز دیگری که فکرش را بکنید، جزئی از سلسله‌مراتب زیرین روت خواهد بود.
+ ‎/bin – برنامه‌های ضررویِ آماده‌ی اجرا (باینری‌ها) شامل فرمان‌های پایه‌ای مثل cp یا ls.
+ ‎/boot – شامل فایل‌های راه‌انداز هسته می‌شود.
+ ‎/dev – فایل‌های دستگاه‌ها.
+ ‎/etc – دایرکتوری فایل‌های پیکربندی هسته‌ی سیستم که بایستی تنها شامل فایل‌های پیکربندی شود و فاقد هرگونه باینری است.
+ ‎/home – دایرکتوری شخصی، برای کاربرها که در بردارنده‌ی اسناد، فایل‌ها، تنظیمات و غیره می‌شود.
+ ‎/lib – فایل‌های لایبرری یا کتابخانه‌ای را که باینری‌ها از آن‌ها استفاده می‌کنند، نگه‌داری می‌کند.
+ ‎/media – شامل نقاط اتصال مدیاهای جداشونده‌ای مانند USB درایوها استفاده می‌شود.
+ ‎/mnt – شامل فایل‌سیستم‌هایی که به صورت موقت سوار شده‌اند.
+ ‎/opt – پکیج‌های نرم‌افزاریِ برنامه‌های اختیاری.
+ ‎/proc – اطلاعات در خصوص پروسه‌های در حال اجرا.
+ ‎/root – دایرکتوری خانگیِ کاربر ریشه.
+ ‎/run – اطلاعات در خصوص سیستمِ در حال اجرا از زمان آخرین راه‌اندازی تا به حالا.
+ ‎/sbin – شامل باینری‌های ضرروی سیستم می‌شود که معمولاً تنها با روت اجرا می‌شوند.
+ ‎/srv – داده‌های مربوط به سایت که سیستم در اختیار کاربر قرار می‌دهد.
+ ‎/tmp – ذخیره‌سازی برای فایل‌های موقت.
+ ‎/usr – این دایرکتوری که با بدسلیقگی نام‌گذاری شده، اغلب شامل فایل‌های کاربران مانند آن چیزی که در پوشه‌ی خانگی ذخیره می‌شود، نیست. هدف این پوشه، نرم‌افزارها و برنامه‌هایی‌ست که توسط کاربر نصب شده‌اند. البته این بدان معنا نیست که نمی‌توانید فایل‌های شخصی را به آن اضافه کنید.
+ ‎/var – دایرکتوری فایل‌های متغیر که برای نگه‌داری لاگ سیستم، کش، ردگیری کاربر و غیره به کار می‌رود. در اصل هر چیزی که در طول زمان تغییر می‌کند در اینجا جا خوش می‌کند.

## تمرین

در داخل مسیر ‎/usr نگاهی بیندازید. چه اطلاعاتی در آنجا قرار دارد؟

## سؤال آزمون

کدام دایرکتوری لاگ‌ها را نگه‌داری می‌کند؟

## پاسخ آزمون

/var
