# مخزن‌های نرم‌افزار

## محتوای درس

بسته‌های نرم‌افزاری‌ای که روی اینترنت بارگذاری می‌شوند چطور به سیستم شما می‌رسند؟ به
یک صفحهٔ دانلود می‌روید رو برای دانلود بسته کلیک می‌کنید و پس از دانلود نصب‌شان
می‌کنید؟ خوب البته این کار را هم می‌توانید بکنید‌، اما راه بهتری به عنوان مخزن
نرم‌افزار نیز وجود دارد. مخزن‌ها در واقع چیزی جز یک فضای ذخیره‌سازی برای بسته‌های
نرم‌افزاری نیستند. هزاران مخزن نرم‌افزاری شامل بسیاری از بسته‌ها هستند که بهترین
قسمت قضیه در دسترس بودن آن‌ها روی اینترنت است، که ما را از دیسک‌های نرم‌افزار
بی‌نیاز می‌کند. البته ماشین شما تا زمانی که به طور درست تنظیم نشود، نمی‌داند که کجا
باید این مخزن‌ها را پیدا کند.

برای مثال فرض کنید که من به نرم‌افزار `WackyWidgets` روی ماشین خودم نیازمندم. خوب
تیم `WackyWidgets` مخازن مربوط به بسته‌های ابزارک خود را ارائه می‌کنند. درون این
مخازن ۱۰ بستهٔ نرم‌افزاری شامل `SuperWidget`، `CoolWidget` و … یافت می‌شود که در
آدرس http://download.widgets/linux/deb در دسترس است. 

حالا به جای رفتن مستقیم به وب‌سایت این تیم و دانلود این بسته‌ها‌، شما می‌توانید
ماشین خود را برای دریافت نرم‌افزار از لینک منبع تنظیم کنید.

توزیع مورد استفاده‌تان با لیستی از مخزن‌های تایید شده ارائه می‌شود و این مخزن‌ها
مسئول نصب بسته‌های سیستم‌تان تا این لحظه بوده‌اند. روی یک سیستم بر مبنای دبیان این
فایل تنظیمات در آدرس `‎/etc/apt/sources.list` قرار دارد که ماشین شما مخازن
نرم‌افزاری مورد نیازش را از روی آن می‌خواند.


## تمرین

تمرینی برای این بخش وجود ندارد. 

## سوال آزمون

فایل تنظیم لیست مخازن مورد استفاده در سیستم‌های بر مبنای دبیان در کدام مسیر قرار
دارد؟

## پاسخ آزمون

/etc/apt/sources.list
