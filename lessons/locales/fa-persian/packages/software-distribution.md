# توزیع نرم‌افزار

## محتوای درس

سیستم شما شامل مجموعه‌ای از نرم‌افزار‌ها مانند مرورگر وب‌، ویرایشگر متن‌، بخش‌کنندهٔ
فایل‌های چندرسانه‌ای و … می‌شود. این نرم‌افزار‌ها به وسیلهٔ مدیر بسته‌ها نصب می‌شوند که
وظیفهٔ نصب و نگهداری نرم‌افزار‌های مورد نیاز شما را بر عهده دارند. همهٔ نرم‌افزار‌ها
امکان نصب از طریق مدیر بسته‌ها را دارا نیستند که در چنین شرایطی شما می‌توانید آن‌ها
را از طریق کد مخزن‌شان به طور مستقیم نصب نمایید (به زودی در این مورد صحبت خواهیم
کرد). به هر حال در عمدهٔ موارد شما از مدیر بسته‌ها برای نصب نرم‌افزار استفاده
خواهید کرد، بسته‌های نرم‌افزاری‌ای که در اکثر شرایط با پسوند `‎.deb` در دبیان و
`‎.rpm` در ردهت شناخته می‌شوند. بسته‌های با استاندارد دبیان در توزیع‌هایی مانند
دبیان‌، اوبونتو، مینت و … استفاده می‌شوند. همچنین توزیع‌های با استاندارد ردهت نیز
در توزیع‌هایی مانند ردهت‌، فدورا و CentOS مورد استفاده قرار می‌گیرند. 

بسته‌ها چه هستند؟ شما احتمالا آن‌ها را با اسامی‌ای همچون کروم‌، فتوشاپ و یا …
می‌شناسید‌، که در واقع تعداد زیادی فایل هستند که در یک بسته جمع‌آوری شده‌اند. افرادی
که این نرم‌افزار‌ها را تولید می‌کنند‌، با عنوان `upstream providers` شناخته می‌شوند‌،
که کد‌های نوشته شده را کامپایل و چگونگی نصب این نرم‌افزار‌ها را شرح می‌دهند. این
تامین کننده‌ها وظیفهٔ تولید و به روزرسانی بسته‌های نرم‌افزاری را بر عهده دارند. وقتی
که نرم‌افزار هدف آماده شد‌، آن‌ها را به مسئولان نگهداری بسته‌ها `package
maintainers` ارسال می‌کنند‌، که وظیفهٔ رساندن این بسته‌ها به دست کاربر نهایی را بر
عهده دارند. این افراد مسئول بررسی‌، مدیریت و توزیع نرم‌افزار‌ها در قالب بسته‌های
نرم‌افزاری هستند.

## تمرین

تمرینی برای این درس وجود ندارد. 

## سوال آزمون

سوالی برای این درس وجود ندارد.

## Quiz Answer
