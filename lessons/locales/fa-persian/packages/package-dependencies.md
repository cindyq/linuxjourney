# نیازمندی‌های بسته‌ها

## محتوای درس

بسته‌های نرم‌افزاری خیلی کم پیش می‌‌آید که به تنهایی قادر به کار کردن باشند و معمولا
نیاز به بسته‌های دیگری دارند که به آن‌ها در زمان اجرا کمک کنند. برای مثال فرض کنید
ما گروهی از رستوران‌ها را داریم که انواع غذا‌ها را ارائه می‌دهند، اما تمامی مواد
مورد نیاز خود را از یک محل تهیه می‌کنند. غذا‌های ارائه شده به این مواد اولیه نیاز
دارند و اگر محل ارائه کننده از ارائهٔ این مواد خودداری کند‌، طبیعتا رستوران‌های
مورد نظر ما در موقعیت بدی قرار می‌گیرند.

در لینوکس‌، این نیازمندی‌ها معمولا بسته‌ها و کتابخانه‌های مشترک هستند. کتابخانه‌های
مشترک‌، کتابخانه‌هایی از کد هستند که برنامه‌های دیگر نیاز به استفاده از این کد‌ها
دارند ولی خودشان آن‌ها را به همراه ندارند. دوباره به رستوران‌ها فکر کنید، چقدر کار
اضافه نیاز بود اگر رستوران‌ها می‌خواستند مواد اولیه مورد نیازشان را خودشان تامین
کنند؟ خیلی!

در بخش سیستم‌فایل‌ها به طور کامل در خصوص کتابخانه‌های مشترک توضیح خواهیم داد، پس
فعلا فقط به یاد داشته باشید که بسته‌ها معمولا به پیش‌نیاز‌هایی جهت اجرا نیازمندند
که این پیش‌نیاز‌ها می‌توانند بسته‌های نرم‌افزاری دیگر یا کتاب‌خانه‌های مشترک باشند.
غیبت این نیازمندی‌ها‌، معمولا باعث خراب شدن نرم‌افزار مورد نظر ما می‌شود و در اکثر
مواقع حتی قادر به نصب بسته‌ها نخواهیم بود.

## تمرین

هیچ تمرینی برای این بخش وجود دارد

## سوال آزمون

هیچ سوالی برای این بخش وجود ندارد

## پاسخ آزمون
