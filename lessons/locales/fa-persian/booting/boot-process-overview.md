# بررسی اجمالی فرآیند بوت

## محتوای درس

حال که درک خوبی نسبت به برخی از اجزای حیاتی لینوکس پیدا کرده‌ایم‌، بیایید با در
کنار هم قرار دادنشان‌، نحوه‌ٔ بوت سیستم را شرح دهیم. وقتی که کامپیوتر را روشن
می‌کنید‌، چند کار متفاوت مثل نمایش نمایهٔ سیستم، چند پیغام مختلف را مشاهده می‌کنیم و
سر انجام با صفحهٔ لاگین سیستم عامل مواجه می‌شویم. در حقیقت چندین کار مختلف در
بازهٔ بین فشار دادن دکمهٔ پاور توسط شما تا نمایش صفحهٔ لاگین رخ می‌دهد که در این درس
به آن‌ها خواهیم پرداخت.

فرآیند بوت لینوکس می‌تواند به چهار بخش اصلی تقسیم‌بندی شود:

### ۱. ‏BIOS

‏BIOS (مخفف Basic Input/Output System)، سخت‌افزار را بارگذاری کرده و با یک
خود‌باز‌بینی (POST)، از آماده بودن و سلامت سخت‌افزار برای ادامهٔ فرآیند بوت اطمینان حاصل
می‌کند. وظیفهٔ اصلی BIOS بارگذاری bootloader است.

### ۲. ‏Bootloader

‏Bootloader کرنل را به همراه پارامتر‌های اولیه، در حافظهٔ RAM سیستم‌، بارگذاری
می‌کند. یکی از معروف‌ترین bootloader‌ها GRUB است‌، که به صورت یک استاندارد برای
توزیع‌های لینوکس در آمده است.

### ۳. کرنل

زمانی که کرنل بارگذاری شد‌، بلافاصله‌، سخت‌افزار‌ها و حافظهٔ سیستم را مقدار‌دهی می‌کند.
کار اصلی کرنل‌، بارگذاری پروسهٔ init است.

### ۴. ‏Init

همان‌طور که گفتیم‌، init اولین پروسه‌ای است که در سیستم آغاز به کار می‌کند. init
وظیفهٔ اجرا و متوقف کردن سرویس‌های ضروری سیستم را بر عهده دارد. ۳ پیاده‌سازی اصلی
برای توزیع‌های لینوکس وجود دارد. هر کدام از آن‌ها را به طور مختصر مورد بررسی قرار
خواهیم داد و در بخشی دیگر‌، به توضیح کامل‌شان می‌پردازیم. 

در درس‌های بعدی به توضیح مفصل‌تر این مراحل خواهیم پرداخت. 

## تمرینات

سیستم‌تان را Reboot کنید و ببینید که آیا می‌توانید مراحل مختلف بوت را مشاهده کنید؟

## سوالات آزمون

آخرین مرحلهٔ فرآیند بوت لینوکس چه نام دارد؟

## پاسخ‌های آزمون

init
