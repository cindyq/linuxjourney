# پیاده‌سازی DNS

## محتوای درس

در این بخش نمی‌خواهیم مراحل کامل پیاده‌سازی یک سرور DNS را شرح دهیم‌، چرا که این
مبحث خود نیازمند یک راهنمای طولانی است. در عوض در این‌جا لیستی از DNS سرور‌های
محبوبی که می‌توانید با لینوکس استفاده کنید را معرفی کرده و به صورت کوتاه
مقایسه‌شان می‌کنیم.

### ‏BIND

معروف‌ترین DNS سرور در اینترنت که به شکل یک استاندارد در توزیع‌های لینوکس در آمده.
اصالتا در دانشگاه کالیفورنیا در برکلی توسعه داده شد و از همین رو نام BIND (سر
حرف Berkeley Internet Name Domain) را برایش برگزیدند. اگر به یک DNS سرور کامل و
قابل انعطاف نیاز دارید‌، BIND انتخاب کاملا درستی برایتان خواهد بود.

### ‏DNSmasq

سبک و بسیار ساده‌تر در تنظیمات در مقایسه با BIND. اگر سادگی از ویژگی‌های مد نظرتان
است و به تمامی امکانات ارائه شدهٔ BIND نیازی ندارید‌، می‌توانید از DNSmasq استفاده
کنید. DNSmasq همچنین شامل تمام ابزار‌های مورد نیاز شما برای تنظیم DHCP و DNS
می‌باشد، و برای شبکه‌های کوچک پیشنهاد می‌شود.

## ‏PowerDNS

کامل و بسیار شبیه به BIND که کمی انعطاف‌پذیری بیشتری در تنظیمات دارد، و برای
راحتی بیشتر می‌تواند اطلاعات مورد نیازش را از دیتابیس‌های مختلفی چون MySQL,
PostgreSQL و … بخواند. این که قبلا BIND انتخاب همیشگی‌مان بوده، دلیل نمی‌شود که
مجبور باشیم در آینده هم به آن وابسته باشیم.


این لیست کامل نیست‌، ولی می‌تواند این ایده را به شما بدهد که اگر می‌خواهید DNS سرور
خودتان را راه‌اندازی کنید‌، کجا‌ها به دنبال ابزار مورد نیازتان بگردید.

## تمرینات

برای این درس تمرینی وجود ندارد.

## سوال آزمون

سرور DNSای که در توزیع‌های لینوکس به صورت یک استاندارد در آمده چه نام دارد؟

## پاسخ آزمون

BIND
