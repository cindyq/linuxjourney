# تاریخچه

## محتویات درس

سلام تازه‌کار! خب تصمیم گرفتی که یک شیرجه بزنی تو قسمت پر عمق سیستم‌عامل‌ها که همان لینوکس باشد؟ خب پس کمربندت را سفت ببند که سفر طول و درازی در پیش داریم. اسم من Penguin Pete است و راهنمای شما در این سفر هستم. بیایید به عقب برگردیم و از داستان پشت لینوکس شروع کنیم.

برای اینکه بفهمید چطور شد که لینوکس پا به عرصه‌ی ظهور گذاشت بایستی به ابتدای سال ۱۹۶۹ برگردیم. زمانی که کن تامپسون و دنیس ریچی در آزمایشگاه‌های بل شروع به توسعه‌ی سیستم‌عامل یونیکس کردند. چیزی که بعدها به زبان سی بازنویسی شد تا قابلیت حمل بیشتری داشته باشد و در نهایت به سیستم‌عامل پر استفاده‌ای تبدیل شود.

حدود یک دهه بعد، ریچارد استالمن پروژه‌ی گنو را شروع کرد. هسته‌ی گنو با اسم هِرد شناخته شد ولی متأسفانه نتوانست که به کمال یا حدی برسد که قابل استفاده‌ی گسترده باشد. *گواهی عمومی همگانی گنو،* یک گواهی نرم‌افزارهای آزاد نیز به عنوان نتیجه‌ی این پروژه به وجود آمد.

هسته، مهم‌ترین بخش یک سیستم‌عامل است. هسته به سخت‌افزار اجازه می‌دهد که با نرم‌افزار ارتباط برقرار کند. همچنین کارهای زیاد دیگری نیز بر عهده‌ی هسته است که در طول دوره‌های مختلف شما را با آن‌ها آشنا می‌کنیم. فعلاً این را بدانید که تقریباً تمام آنچه در سیستم شما اتفاق می‌افتد توسط هسته کنترل می‌شود.

در همین بازه‌ی زمانی، تلاش‌های دیگری مانند BSD، MINIX و غیره برای توسعه‌ی سیستم‌های شبه‌یونیکس انجام پذیرفت. هر چند تمام این سیستم‌های شبه یونیک از کمبود یه هسته‌ی یکپارچه رنج می‌بردند.

بالاخره در سال ۱۹۹۱، یک شخص جوان به اسم لینوس تروالدز شروع به توسعه‌ی چیزی کرد که امروزه به اسم هسته‌ی لینوکس می‌شناسیم.

## تمرین
 منابع بیشتر برای مطالعه:

[GNU](https://www.gnu.org/home.en.html)
[Ken Thompson](https://en.wikipedia.org/wiki/Ken_Thompson)
[Richard Stallman](https://stallman.org)
[Linus Torvalds](https://en.wikipedia.org/wiki/Linus_Torvalds)

## سؤال آزمون

چه کسی هسته‌ی لینوکس را توسعه داد؟

## Quiz Answer

لینوس تروالدز
